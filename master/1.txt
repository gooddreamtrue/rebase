北国风光，千里冰封，万里雪飘。
望长城内外，惟余莽莽。
大河上下，顿失滔滔。
山舞银蛇，原驰蜡象，欲与天公试比高。
须晴日，看红装素裹，分外妖娆。
江山如此多娇，引无数英雄竞折腰。
惜秦皇汉武，略输文采。
唐宗宋祖，稍逊风骚。
一代天骄，成吉思安，只识弯弓射大雕。
俱往矣，数风流人物，还看今朝。


钟山风雨起苍黄，百万雄师过大江。
虎踞龙盘今胜昔，天翻地覆慨而慷。